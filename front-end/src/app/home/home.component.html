<div class="back">
    <p>
    Sportska oprema je odavno postala sastavni deo sporta i svakodnevnog života, ona pruža sportisti ali i običnim ljudima mogućnost da poboljšaju svoje rezultate i performanse ali ih i štiti od mogućih povreda. U današnje vreme je sasvim uobičajeno da se nađe sportska oprema posebno prilagođena individualnim potrebama sportiste. Cilj proizvođača sportske opreme je da pozitivno utiče na kvalitet života ljudi i sportista koji koriste njihovu sportsku opremu ali i na njihov sportski rezultat.
    <br>
    <br>
    Industrija koja proizvodi sportsku opremu u velikoj meri se oslanja na dizajniranje i razvoj sportske opreme pomoću najsavremenijih tehnologija. Upotrebom savremenih tehnika i materijala proizvođači sportske opreme nas snabdevaju i svakodnevno iznenađuju sa novim poboljšanim (lepšim, udobnijim, korisnijim) modelima sportske opreme. Da bi smo razumeli kako se sportska oprema razvila do ovog nivo i kako će se dalje razvijati, najpre treba da sagledamo ogromne promene i transformacije koje je sportska oprema pretrpela kroz istoriju.
    <br><br>
    Jedna od najstarijih poznatih aktivnosti u kojoj se koristila neka vrsta sportske opreme je streličarstvo.  Streličarstvo je veština gađanja lukom i strelom, prema dokazima pronađenim na arheološkim nalazištima, pretpostavlja se da su luk i strela korišćeni i pre 10 000 godina, najpre za lov a u kasnijem periodu i za sportska nadmetanja. Drugi dokazi  ukazuju na upotrebu nekog vida sportske opreme i u Egipatskoj civilizaciji u periodu između 3000-te i 1100-te godine pre naše ere. Sportovi koji su bili aktuelni u ovom periodu takođe su uključuivali upotrebu nekog vida sportske opreme, a najčešće su to bile razne varijacije "lopti", borbeni štapovi, noževi, itd. 
    <br><br>
    Period oko 1800-te godine. pre naše ere predstavlja jedan od značajnijih za razvoj sportske opreme. Ovaj period bio je bogat sportskim festivalima, takmičenjima, uključujući i Olimpijske igre. Primeri sportske opreme koji su korišćeni u sportovima na ovim takmičenjima ilustrovani (prikazani) su na očuvanoj Grčkoj grnčariji koja potiče iz tog perioda. Najčešće su zastupljeni prikazi diska, koplja, štapa (motke) i različitih tipova lopte.
    <br><br>
    Nešto drugačija (naprednija) sportska oprema korišćena je u period Etrurske civilizacije od 800-te do 100-te godine pre naše ere. Neke od aktivnosti toga doba koje su zahtevale upotrebu nekog oblika sportske opreme bile su bacanje diska, bacanje koplja, trka dvokolica, lov, ribolov, kao i veći broj različitih aktivnosti koje su zahtevale upotrebu kugle ili lopte.
    <br><br>
    Smatra se da su najveću promenu u razvoju sportske opreme izazvale aktivnosti koje su koristile ili koriste u svojim aktivnostima neki od oblika lopte. Takođe se smatra da je najveću ulogu u tome imao fudbal, odnosno neki od mnogobrojnih oblika fudbalske igre koji su postojali kroz istoriju.
    <br><br>
    Sa pojavom modernog doba, javlja se sve veći broj različitih sportskih aktivnosti koji zahtevaju i upotrebu različitih rekvizita i sportske opreme. Sa pojavom modernih sportova (ovakvih kakve ih poznajemo i danas) javila se i potreba za standardizacijom sportske opreme odnosno rekvizita koji se koriste prilikom različitih sportskih aktivnosti. Da bi se obezbedila regularnost takmičenja i da bi svi takmičari imali podjednake šanse ali i bi se takmičari zaštitili od mogućih povreda uvedena su pravila (postavljeni su standardi) u pogledu proizvodnje ali i upotrebe sportske opreme, određene su tačne mere težine, dimenzija, oblika kao i materijala za izradu sportske opreme.
    <br><br>
    
    Sa pojavom ekstremnih sportova, kao i za potrebe raznih borilačkih sportova i sportova u kojima često dolazi do povreda uvedena su nova pravila koja zahtevaju striktnu upotrebu zaštitne sportske opreme. Uvođenjem obaveznog korišćenja zaštitne opreme značajno je smanjen broj sportskih povreda u odnosu na period pre njene upotrebe. Primera radi u periodu pre upotrebe zaštitne sportske opreme bio je znatno veći procenat kada su takmičari zadobijali ozbiljne povrede za vreme takmičenja koje su vrlo često dovodile čak i do smrtnog ishoda.
    <br><br>
    U današnjem vremenu sa savremenom tehnologijom, novim materijalima i sa velikim znanjem sportska oprema mnogo kvalitenija i dostupnija. Pruža veći stepen zaštite pri svakodnevnom korišćenju u različitim sportskim aktivnostima, pruža komfor i pomaže u postizanju sve boljih sportskih rezultata. Takođe svojim kvalitetom ali i komforom sportska oprema je pronašla put i do korisnika koji se sportom bave samo rekreativno ili se čak uopšte ne bave sportskim aktivnostima pružajući im veći komfor u obavljanju svakodnevnih aktivnosti.
    <br><br>
    Sa razvojem sportske opreme kroz istoriju, razvila se i posebna industrija koja ima za cilj da radi na njenom daljem razvoju i usavršavanju. Sa velikom potražnjom za najrazličitijim oblicima opreme razvio se i veliki broj proizvođača sportske opreme koji su postali svetski lideri u proizvodnji i prodaji sportske opreme kao što su Najk (Nike), Ribok (Reebok), Adidas, Puma, Fila, Diadora, itd. Ovi proizvođači svojim mnogobrojnim proizvodima (patike, majice, trenerke, duksevi, šortsevi, razni sportski rekviziti) privlače veliki broj korisnika (potrošača) svih uzrasta.
    <br><br>
    Upotrebom najmodernijih materijala i tehnika, stalnim razvojem, svojim kvalietom i konforom, proizvodnjom širokog raspona prilagođene opreme, za različite sportske ali i svakodnevne aktivnosti industrija sportske opreme pronašla je put do velikog broja korisnika širom sveta, i zauzima značajno mesto u svakodnevnom životu skoro svakog pojedinca. I u današnje vreme zauzima značajno mesto u svetskoj ekonomiji.
    </p>
    </div>
    <footer>Copy right: Dragica Krivokuca</footer>
    